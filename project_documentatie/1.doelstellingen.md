
## Doelstelling

De subsidie heeft als doelstelling:

> **Definieer een standaardmethodiek voor toegangsverlening tot API's**

Er bestaat nu een grote diversiteit aan oplossingen voor toegangsverlening. Dat geeft uitdagingen voor zowel afnemers als aanbieders. 

De doelstellingen van het project, en hoe een standaardmethodiek een oplossing voor de uitdagingen kan zijn, luidt als volgt: 

1. **Verbeterde technische interoperabiliteit**. API's en hun afnemers zullen beter op elkaar aansluiten als ze de dezelfde methodiek gebruiken.
2. **Verlaging van de beheerslast**. E&eacute;n enkele methodiek meerdere malen toepassen levert op termijn besparingen in ontwerp, realisatie en beheer.
3. **Verhoging van in controle zijn op toegangsbeslissingen**. Door beleid gestandaardiseerd te implementeren wordt het eenvoudiger de juiste toepassing 
ervan te verifiÃ«ren en te monitoren.
4. **Geef richting aan het transitiepad naar de eindsituatie**. 

## Context

### Bestuur

Deze opdracht is verstrekt vanuit BZK, en wordt uitgevoerd door VNG Realisatie. Voor praktische uitvoering en ondersteuning is aansluiting bij Digilab gevonden.

Qua sturing valt dit onderwerp binnen het programma Realisatie IBDS, en daarbinnen onder het [Federatieve Datastelsel](https://federatief.datastelsel.nl/).
Het primaire doelgebied is het FDS, en secundair wordt gekeken of dezelfde of andere methodieken buiten het FDS inzetbaar zijn.

### Architectuur

Als opdracht van BZK valt dit project onder de [MIDO](https://www.digitaleoverheid.nl/mido/) en de [IBDS](https://www.digitaleoverheid.nl/interbestuurlijke-datastrategie/), en is gehouden aan de architectuur- 
en andere principes van die stelsels. Dat is in brede zin de [GDI](https://www.digitaleoverheid.nl/mido/generieke-digitale-infrastructuur-gdi/), 
en in het bijzonder de domeinarchitecturen [Gegevensuitwisseling](https://minbzk.github.io/gdi-gegevensuitwisseling/content/views/Domeinarchitectuur%20gegevensuitwisseling.html) en [Toegang](https://minbzk.github.io/gdi-toegang/content/views/Domeinarchitectuur%20toegang.html).

De methodiek zal de eigenschap 'federatief' dragen, passend in het FDS. Dat wil zeggen dat toegangsverlening niet gecentraliseerd zal zijn rond een enkel vertrouwd punt, en ook niet in gescheiden silo's zal plaatsvinden,
maar een collectief stelsel van afspraken zal zijn, een samenwerkingsverband.

## Scope

Met een aantal sleutelwoorden in de doelstelling bepalen we onze scope:

***Definieer*** wil zeggen dat er methodiek wordt voorgesteld, en niet per se gerealiseerd. 
Een goede beschrijving van de methode, een breed begrip en draagvlak, en uiteindelijk ook adoptie ervan, dat is het primaire doel.
Er zullen ook tastbare technische resultaten zijn, om aan te tonen dat de methodiek haalbaar, schaalbaar en veilig is. 
Daarnaast kan een referentie-implementatie gemaakt worden als educatief instrument en als halffabrikaat, mocht dat in het verloop van het project wenselijk blijven.
Het is expliciet niet de bedoeling om een softwareproduct op te leveren dat in productie genomen kan worden.

Door het aspect ***toegangsverlening*** oftewel autorisatie uit te lichten worden expliciet andere aspecten zoals identificatie, authenticatie en encryptie buiten beschouwing gelaten.
Vanzelfsprekend zijn dit wel cruciale aspecten, die ook spelen bij het uitwisselen van informatie over autorisatie,
en daarmee voorwaardelijk aan verantwoordelijke gegevensuitwisseling als geheel, maar vallen buiten deze scope.

De toevoeging ***tot API's*** beperkt het project tot geautomatiseerde gegevensuitwisseling. 
Het gaat niet over autorisatie via een niet-digitaal medium en ook niet over interacties tussen mens en computer. 

Ook beperkt ***tot API's*** de scope tot uitwisseling waarbij minstens twee door API's verbonden systemen betrokken zijn.
Autorisatie binnen een applicatie of dienst, of die niet via API's verloopt heeft wel een grote overlap in methode en techniek,
maar is niet het doel hier. 

## Terminologie

Nederlands is de voorkeurstaal voor de initiÃ«le documentatie. In code wordt voor Engels gekozen.

***Toegangsverlening*** is de Nederlandse term die gekozen is voor het proces. 
Autorisatie had ook gekund, zeker omdat die term op het Engelse Authorisation lijkt.

***Toegangsregels*** is de Nederlandse term voor de formalisering van beleid.
Policies is de Engelse vertaling.

> Verder naar [resultaten](2.0resultaten.md)
