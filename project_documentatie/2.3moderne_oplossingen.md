# Inventarisatie van moderne oplossingen

## Relevante richtlijnen vanuit de overheid
Als overheidsbreed initiatief valt FTV onder GDI. De doelarchitectuur zal zich richten naar de domeinarchitecturen 
[toegang](https://minbzk.github.io/gdi-toegang/content/views/Domeinarchitectuur%20toegang.html) en
[gegevensuitwisseling](https://minbzk.github.io/gdi-gegevensuitwisseling/content/views/Domeinarchitectuur%20gegevensuitwisseling.html).

Dit zijn de relevante ontwikkelingen rondom toegangsverlening die vanuit de GDI zijn gesignaleerd:
- [Contextuele toegangscontrole](https://minbzk.github.io/gdi-toegang/content/elements/id-3a8d1d87c09c4893ab51905141811cbf.html): 
gebruik maken van gegevens uit de context, zoals locatie, apparaat, tijd etc.
- [Adapatieve toegangscontrole](https://minbzk.github.io/gdi-toegang/content/elements/id-7f4dc8e8532147a7bcaa8b5846799154.html): 
veranderend gebruikersgedrag meewegen in toegang. Vanuit een ander land of apparaat inloggen kan reden zijn om de toegangsverlening aan te passen.
- [Het zero trust principe](https://minbzk.github.io/gdi-toegang/content/elements/id-be3e1d7fce8c415190791ff10295f078.html): 
niet alleen de buitenschil controleren en daarbinnen volledige toegang geven, maar meer compartimentalisatie en toegangscontrole per compartiment
- [Verklaringen](https://minbzk.github.io/gdi-toegang/content/elements/id-44448c40cae246fb9a87e33446f0c0d4.html):
het gebruik van gekwalificeerde verklaringen in plaats van rollen, waardoor afgifte en gebruik van attributen van elkaar losgekoppeld worden.
Dit kan de toegang significant eenvoudiger maken, omdat de dienst en de toegang niet op voorhand met elkaar verbonden hoeven te zijn.
Dit heet ook wel Attribute Based Credentials (ABC).
  - [Een onderzoek](https://www.cs.ru.nl/~jhh/publications/abc-of-abcs.pdf)
  - eIDAS 2.0 introduceert de European Digital Identity (EDI) Wallet, waarvan gekwalificeerde verklaring onderdeel zijn. 
  In Nederlands moet het EDI-stelsel NL daar invulling aan gaan geven. Hierin is nog veel onbekend.
- Wissel alleen strikt noodzakelijke gegevens uit. Dit principe heeft een aantal relevante implicaties:
  - De grondslag en doelbinding van een uitwisseling moet bekend zijn
  - Per dienst moet bekend zijn welke gegevens noodzakelijk zijn
  - Voor bevoegde autoriteiten, zoals opsporing, moet het wel mogelijk zijn pseudoniemen te herleiden naar personen of organisaties.

## Nadelen aan de huidige toegangverlening 

### Controle alleen door aanbieder
Traditioneel wordt autorisatie bepaald en gecontroleerd door de aanbieder.
Er wordt van te voren per dienst per afnemer een contract gesloten.
Vervolgens vraagt de afnemer naar behoefte op, en controleert de aanbieder telkens of de vraag aan het contract voldoet.

Hier zitten de volgende nadelen aan:
- Als er veel afnemers zijn, geven de vele contracten onevenredig veel beheerslast bij de aanbieder.
- De controleplicht ligt geheel bij de aanbieder. Dit is:
  - onevenredig veel werk
  - niet altijd praktisch uitvoerbaar, omdat toegang afhankelijk kan zijn van eigenschappen van de afnemer die de aanbieder niet kan en wil kennen
  - niet per se rechtvaardig, omdat de afnemers meestal baat hebben bij de dienst dan de aanbieders
  - niet altijd juridisch juist: de afnemer moet verantwoording afleggen aan een bestuursorgaan over verantwoord datagebruik, niet de aanbieder 
- Verandering van de regels van een dienst vergt aanpassing van alle contracten 

### Beperkte flexibiliteit 
De regels worden over het algemeen vastgelegd in code aan de aanbiederszijde. 
Aanpassingen van code vraagt relatief veel inspanning en doorlooptijd.

### Beperkte verifieerbaarheid
Regels die in code zijn vastgelegd, of regels die op een niet-gestandaardiseerde wijze zijn vastgelegd, zijn lastig te controleren. 
Ze zitten 'verstopt' in code die alleen ontwikkelaars kunnen inzien, of in bestanden die veel kennis vergen om te begrijpen.

## Oplossingsrichtingen

### Vertrouwensraamwerken 
Een alternatieve methode van toegang regelen is een vertrouwensraamwerk of trust framework.
Hierbij wordt uitgegaan van een stelsel van afspraken waarop vertrouwd kan worden in plaats van wantrouwen als uitgangspunt.
In zo'n raamwerk voeren afnemer en aanbieder elk een afgesproken deel van de controle uit. De aanbieder mag vertrouwen dat de afnemer
zijn deel gedaan heeft. Dit komt tegemoet aan het eerste nadeel dat boven beschreven is, mits de gemaakte
afspraken uitvoerbaar, rechtvaardig en juist zijn.

Het concept van gekwalificeerde verklaringen past in een vertrouwensraamwerk. 
Een afnemer begeleid zijn vragen met een set verklaringen, en de aanbieder vertrouwt deze verklaringen.
De verklaringen gaan over welke gegevens de afnemer mag weten, niet per se welke dienst hij wil afnemen.
Door diensten ook uit te drukken in termen van de gegevens die ze bevatten, kan gecontroleerd worden of de vraag vertrouwd is,
zelfs als afnemer en aanbieder elkaar niet kennen.

### Mens &egrave;n machineleesbare autorisatieregels
Door toegangsregels (Engels Policies) vast te leggen in een gestandaardiseerd formaat dat door machines gelezen en uitgevoerd kan worden
wordt het makkelijker om het beleid aan te passen, omdat er geen code aangepast hoeft te worden.

En door toegangsregels tegelijkertijd zodanig inzichtelijk te maken dat ze door niet-ontwikkelaars begrijpelijk en aanpasbaar zijn 
wordt de flexibiliteit en verifieerbaarheid beter.

