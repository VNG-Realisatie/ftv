---
Title: Overige
weight: 30
---

# Overige use cases

Benieuwd naar situaties waarin Federatieve Toegangsverlening (FTV) een rol kan spelen? Hier staan drie voorbeelden. Ze tonen verschillende aspecten van toegangscontrole in het algemeen, svan verzoeken over meerdere registraties heen en complexe anonimisatie door randomisatie tot gegeven nauwkeurigheid en een notificatie verzoek.

### Voorbeeld 1. Boete-uitgifte via ANPR op de A16

**Situatie** Vanwege verkeersdrukte is de linker rijbaan van de A16 tijdens de spits gereserveerd voor inwoners van Rotterdam, Breda en omgeving. ANPR-camera's registreren kentekens van voertuigen op die rijbaan.

**Doel** Automatisch vaststellen of de bestuurder recht heeft op gebruik van de rijbaan, en zo nodig een boete versturen.

**FTV-aspecten**

- Koppelingen met meerdere registraties (basisregister personen, basisregister voertuigen)
- Fijnmazige autorisatie op basis van informatie uit de registratie (woonplaats)

### Voorbeeld 2. Gegevens voor onderzoek

**Situatie** Er is een acute epidemische luchtwegziekte ontstaan waarvan men vermoedt dat deze veroorzaakt wordt door de uitstoot van chemische industrie. Een onderzoeker heeft toestemming gekregen om voor elke melding van deze ziekte de datum en het woonadres (tot 5 km nauwkeurigheid) te ontvangen. Om een indicatie te krijgen van het verwachten niveau van luchtcirculatie filtering wordt ook het bouwjaar van de woning (tot 3 jaar nauwkeurig) en het energielabel gedeeld.

**Doel** Kijk of er een statistisch verband bestaat tussen afstand tot chemie, luchtcirculatie en ziekte.

**FTV-aspecten**

- Koppelingen met meerdere registraties (basisregister personen, basisadministratie gebouwen)
- Pseudonimisering aan de bron: het verbergen van het exacte woonadres en het exacte bouwjaar

### Voorbeeld 3. Inkomenstoets bij aanvraag subsidies ANBI-stichtingen

**Situatie** Om participatie in de maatschappij te vergroten wordt er een subsidie ingesteld voor kleinschalige ANBI-stichtingen.
Deze subsidie geldt alleen:
- voor stichtingen met bestuurders met een inkomen onder de bijstandsgrens.
- voor stichtingen waarvan de jaarrekening onder de grens van â‚¬100.000 blijft.

**Doel** Om te voorkomen dat subsidies terugbetaald moeten worden wil de verstrekker op de hoogte blijven van veranderingen.

**FTV-aspecten**

- Koppelingen met meerdere registraties (handelsregister, basisregistratie inkomens)
- Combinatie van meldingen en gegevens ophalen: twee-weg autorisatie
