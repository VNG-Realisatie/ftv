---
type: 'nieuws'
Title: 'Interview met Remo van Rest'
date: '2025-08-26'
summary: "Van berichten naar registers: federatieve toegang in de zorg"
---

{{< nieuws/header title="Van berichten naar registers: federatieve toegang in de zorg" >}}

Remo van Rest is informatie-analist bij het Zorginstituut Nederland en
lid van de werkgroep Federatieve Toegangsverlening (FTV). Zijn werk
draait om informatiestandaarden: landelijke afspraken over hoe
administratieve  gegevens in de zorg worden vastgelegd en uitgewisseld.
Hoe beter die gegevens eenduidig en actueel beschikbaar zijn, hoe
minder tijd er verloren gaat aan administratie. En dat is hard nodig om
de zorg in de toekomst efficiënt én betaalbaar te houden.

{{< /nieuws/header >}}

{{< chapter/section title="" level="3">}}

Informatiestandaarden spelen in de Wet langdurige zorg (Wlz) een cruciale rol: ze maken de administratieve afhandeling van indicaties en declaraties mogelijk. Tot nu toe wisselen partijen in de Wlz gegevens uit via berichtenverkeer. Het Centrum Indicatiestelling Zorg (CIZ) beslist of iemand recht heeft op zorg volgens de Wlz en legt dat vast in een indicatiebesluit. Het CIZ raadpleegt ook de Basisregistratie Personen (BRP) om persoonsgegevens te controleren en voegt die toe aan een IO-31-bericht. Het bericht gaat naar het zorgkantoor, dat de gegevens verwerkt, de
indicatie beoordeelt en aanvult met toewijzingsgegevens. Daarna ontvangt de zorgaanbieder het bericht. Die stuurt later weer berichten terug naar het zorgkantoor, bijvoorbeeld declaraties of verantwoordingsinformatie.

{{< /chapter/section >}}

{{< chapter/section title="Van keten naar netwerk" level="3">}}

“Het nadeel van zo’n ketenmodel is dat berichten in de keten blijven rondgaan,
terwijl er in de tussentijd iets kan veranderen. De cliënt verhuist bijvoorbeeld
naar een ander adres”, legt Remo uit. “Daarom willen we overstappen naar een
netwerkmodel. Dan leggen de ketenpartners gegevens eenmalig vast in een
register. Andere partijen krijgen daar met de juiste autorisatie toegang toe. Zo
voorkom je dat er berichten met verouderde gegevens in de keten blijven
circuleren met risico op verouderde data of fouten. In plaats van berichten heen
en weer te sturen, raadplegen partijen rechtstreeks de actuele gegevens bij de
bron.“ Het netwerkmodel maakt dus niet alleen de gegevens actueler, maar ook
de toegangsrechten duidelijker en controleerbaarder.

{{< /chapter/section >}}

{{< chapter/section title="Toegangsverlening als randvoorwaarde" level="3">}}

Die overgang naar een netwerkmodel brengt vragen over toegangsverlening
met zich mee: wie mag welke gegevens zien en onder welke voorwaarden?  Voor
de Wlz is al een autorisatie- en authenticatiemodel gebouwd. Remo: “Dat werkt
prima, maar het is niet generiek genoeg. Voor andere stelsels, zoals de Wet
Maatschappelijke Ondersteuning (WMO) spelen weer andere organisaties een
rol waaronder gemeenten. Je wilt niet voor elk stelsel een eigen oplossing
bedenken, want dat maakt het nodeloos complex en kostbaar. Het is veel
slimmer om één generiek model te ontwikkelen dat overal bruikbaar is.”

{{< /chapter/section >}}

{{< chapter/section title="Waarom federatieve toegangsgverlening?" level="3">}}

“We brengen onze ervaring uit de Wlz mee naar de werkgroep FTV én willen
weten of FTV de generieke standaard kan worden die we zoeken.” Remo is
positief: “De standaard bouwt voort op AuthZEn, een internationale open
standaard. Voor leveranciers zijn dat bekende technieken en dat helpt bij
adoptie.” Belangrijk is volgens hem ook de communicatie: noem de standaarden
en leveranciers herkennen ze meteen. “Zeg je alleen FTV, dan lijkt het iets
nieuws.” Tot slot wijst hij op het releasebeleid: “Versies moeten compatibel
blijven, anders lopen leveranciers vast in kostbare aanpassingen.”

{{< /chapter/section >}}

{{< chapter/section title="Vooruitblik" level="3">}}

Wat nu in de Wlz wordt opgebouwd, kan straks breder worden toegepast. Geen
losse systemen per stelsel, maar één generieke manier van toegang tot actuele
gegevens. Zo kunnen partijen beter samenwerken en kan de cliënt zelf
meekijken in zijn gegevens. Federatieve toegangsverlening is geen
wondermiddel dat alle uitdagingen in de zorg oplost, maar wel een cruciale
bouwsteen. Zoals Remo het samenvat: “Het is superrelevant.”

{{< /chapter/section >}}


