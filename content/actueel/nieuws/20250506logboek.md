---
type: 'nieuws'
Title: Verslag werkgroep logboeken
date: '2025-05-06'
---

{{< nieuws/header title="Werkgroep Federatieve Toegangsverlening - subwerkgroepen van start en verdieping Logboek Toegangsverlening" >}}
De werkgroep Federatieve Toegangsverlening (FTV) is een nieuwe fase ingegaan. Op dinsdag 6 mei zijn er subwerkgroepen gevormd. Deze gaan aan de slag met de verdere uitwerking van de standaard. Ook verdiepte de werkgroep zich in het Logboek Toegangsverlening.
{{< /nieuws/header >}}
{{< chapter/section >}}
Tijdens de bijeenkomst kozen deelnemers voor een of meerdere subwerkgroepen. Deze subgroepen gaan zelfstandig aan de slag met onderwerpen die relevant zijn voor de verdere ontwikkeling van de FTV-standaard. Hun bevindingen worden in volgende bijeenkomsten gedeeld met de hele werkgroep.

Een van die onderwerpen is het Logboek Toegangsverlening. Dit logboek maakt inzichtelijk wie toegang heeft aangevraagd en wat er met die aanvraag is gebeurd. Zo kan achteraf verantwoording worden afgelegd over de gemaakte keuzes. Tegelijk moet het logboek niet onnodig gevoelige gegevens bevatten. Michiel Trimpe van het FTV-project gaf hierover een toelichting. De verdere uitwerking vindt plaats in een van de subwerkgroepen.

[De presentatie en de notulen](/ftv/meedoen/werkgroep/logboek) staan op de website.

{{< /chapter/section >}}

{{< chapter/section title="Volgende bijeenkomst" level="4">}}

De volgende bijeenkomst is op dinsdag 20 mei van 10.00 tot 11.00 uur. Dan staat het onderwerp ‘policies’ centraal. De bijeenkomst is online én op locatie te volgen. Meer informatie over de agenda en aanmelden vind je op de [IBDS-website](https://realisatieibds.nl/groups/view/0056c9ef-5c2e-44f9-a998-e735f1e9ccaa/federatief-datastelsel/events/view/62448d84-d2fc-4505-91ad-c35bb70a20f8/werkgroep-federatieve-toegangsverlening).

{{< /chapter/section >}}

{{< chapter/section title="Meedoen?" level="4">}}

Er doen inmiddels 17 organisaties mee aan de werkgroep FTV: van overheidsorganisaties en beleids- en standaardisatieprogramma’s tot zorgorganisaties en technische partijen en platforms. Wil je ook meedenken over de opzet, keuzes en doorontwikkeling van de standaard voor toegangsverlening? Meld je dan aan bij de werkgroep door een email te sturen aan [ftv@vng.nl](mailto:ftv@vng.nl).
{{< /chapter/section >}}
