---
type: 'nieuws'
Title: Werkgroep FTV updates en terugblik 
date: '2025-07-01'
summary: "Op dinsdag 1 juli gaven de subwerkgroepen een update en blikte de werkgroep Federatieve Toegangsverlening (FTV) terug."
---

{{< nieuws/header title="Werkgroep: updates en terugblik" >}}
Op dinsdag 1 juli kwam de werkgroep Federatieve Toegangsverlening (FTV) bijeen voor de laatste sessie voor de zomervakantie.
Tijdens deze meeting gaven de subwerkgroepen een update en blikten de deelnemers terug op de werkwijze en voortgang van de werkgroep gedurende de afgelopen vier maanden.  
{{< /nieuws/header >}}

{{< chapter/section title="Update subwerkgroepen" level="3">}}
De subwerkgroep Juridisch Kader heeft de scope van het juridische kader vastgesteld.
Dit kader zal gelden voor toepassingen binnen de overheid. De subwerkgroep werkt nu aan een structuur die in een volgende sessie wordt besproken.

De subwerkgroep Authorization Decision Log (voorheen: Logboek Toegangsbeslissing) publiceerde een werkversie van de standaard.
Deze versie is beschikbaar voor review. De Nederlandse teksten worden nog (verder) vertaald naar het Engels, conform de afspraak voor technische documentatie.
De scope van dit logboek sluit aan bij die van logboek Dataverwerkingen: de interface maakt inzien en opslaan mogelijk, maar niet het beheer.

De subwerkgroep AuthZEN heeft een eerste reviewversie van het Nederlandse profiel online gezet.
Deze is gebaseerd op de internationale standaard met daarin gemarkeerd herkenbare toevoegingen (groen) en weggelaten onderdelen (rood). De subwerkgroep nodigt iedereen uit om feedback te geven. 

{{< /chapter/section >}}

{{< chapter/section title="Deep dive" level="3">}}
Naar aanleiding van de discussie in de werkgroep over de overeenkomsten en verschillen tussen AuthZEN en iShare,
organiseert de projectgroep FTV op 24 juli een deep dive voor de leden van de werkgroep over de relatie tussen beide standaarden.
 
 {{< /chapter/section >}}

{{< chapter/section title="Terugblik" level="3">}}
De bijeenkomst bood ook ruimte voor reflectie. Deelnemers waarderen de strakke organisatie, de open sfeer voor discussie en de duidelijke structuur met subgroepen.
Ook de aansluiting bij internationale standaarden en de terugkoppeling via de FTV Update werden positief genoemd.
Er is wel behoefte aan meer praktijkvoorbeelden. Daarom kiest de werkgroep er na de zomer voor om vaker praktische toepassingen als uitgangspunt te nemen.
Zo wordt duidelijk of de gekozen aanpak ook echt werkt in de praktijk. Daarnaast blijft het projectteam relevante ontwikkelingen buiten het project actief volgen
 
{{< /chapter/section >}}

{{< chapter/section title="Updates uit de subwerkgroepen" level="3">}}
De werkgroep kreeg korte terugkoppelingen van twee subwerkgroepen: 
-	**Authorization Decision Log** (voorheen: Logboek Toegangsverlening) werkt aan de verdere uitwerking van de standaard, waarbij Engels de voertaal is. De documentatie wordt vertaald en gepubliceerd op een aparte website. Binnen de werkgroep is discussie over het al dan niet verbreden van de scope naar Europees of internationaal niveau. Michiel Trimpe zal dit onderwerp inbrengen bij de werkgroep AuthZEN van de OpenID Foundation. 
- **AuthZEN NL Gov-profiel** heeft gesproken over de opbouw van het NL Gov profiel in de internationale standaard. Het voorstel is om te werken met een kopie met aanpassingen. Met behulp van tooling kan een delta getoond worden die zichtbaar maakt welke onderdelen voor Nederland worden aangepast of aangevuld. 
{{< /chapter/section >}}

{{< chapter/section title="Zomerstop werkgroep" level="3">}}
In verband met de zomervakantie vindt de volgende werkgroep vindt plaats op dinsdag 26 augustus.   
Kijk voor aanmelden op de [website van IBDS](https://realisatieibds.nl/groups/view/0056c9ef-5c2e-44f9-a998-e735f1e9ccaa/federatief-datastelsel/events/view/9e60e28e-66b4-4114-92b4-29dc8e7baac7/werkgroep-federatieve-toegangsverlening). 
{{< /chapter/section >}}

{{< chapter/section title="Meer weten of meedoen?" level="3">}}
Wil je meer weten? Kijk dan op de FTV-webste voor de [notulen](/ftv/meedoen/werkgroep/evaluatie/) van de werkgroep.

Wil je ook meedenken? Sluit je dan aan bij de [werkgroep](/ftv/meedoen/werkgroep/).
{{< /chapter/section >}}
