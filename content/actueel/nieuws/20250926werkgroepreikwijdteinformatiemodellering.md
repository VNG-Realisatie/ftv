---
type: 'nieuws'
Title: “Werkgroep over reijkwijdte en informatiemodellering”
date: '2025-09-26'
summary: "op 23 september sprak de werkgroep over reikwijdte en informatiemodellering."
---

{{< nieuws/header title="“Reijkwijdte en informatiemodellering”" >}}
De bijeenkomst van de werkgroep FTV op 23 september stond in het teken van de reikwijdte van de AuthZEN NL Gov-standaard en de manier waarop informatiemodellen en Linked Data (LD) een plek krijgen in de standaard.
{{< /nieuws/header >}}

 
{{< chapter/section title="Updates werkgroepen" level="3">}}

*Authorization Decision Log*
De interne consultatie is gestart. Er is nog geen feedback ontvangen. Werkgroepleden worden uitgenodigd hun reactie te geven.

*Juridisch Kader*
De uitwerking kost meer tijd dan verwacht maar er is het volste vertrouwen in een tijdige afronding van het concept voor het juridisch kader.
De subwerkgroep neemt ook de vraag mee hoe mandaat, delegatie en machtigen een plek krijgen binnen toegangsverlening.
  
{{< /chapter/section >}}

{{< chapter/section title="Reikwijdte AuthZEN" level="3">}}
De werkgroep besprak het voorstel om AuthZEN op te nemen in ‘pas toe of leg uit’-lijst van Forum Standaardisatie. De vraag is of de standaard meteen verplicht moet worden of eerst als aanbeveling wordt aangeboden.
Forum Standaardisatie stelt de reikwijdte vast. Er wordt contact opgenomen met Forum Standaardisatie om hierover van gedachten te wisselen. In de volgende werkgroep komt dit onderwerp terug.
  
{{< /chapter/section >}}

{{< chapter/section title="Informatiemodellering en LD" level="3">}}
Ook stond de vraag centraal hoe AuthZEN-verzoeken verwijzen naar een onderliggend informatiemodel. Besproken is dat elk verzoek een URL zou moeten bevatten naar documentatie met als aanbeveling een verwijzing naar het Meta Informatie Model (MIM) van Geonovum.
Daarnaast wordt aanbevolen om LD-identifiers te gebruiken voor type-identifiers en het verzoek met JSON-LD aan LD-modellen te koppelen. SHACL-modellen kunnen als aanvulling worden gebruikt om extra precisie te bieden.

{{< /chapter/section >}}


{{< chapter/section title="Volgende bijeenkomst" level="3">}}
De volgende bijeenkomst vindt plaats op dinsdag 7 oktober. 
Kijk voor meer informatie en aanmelding op de [IBDS-website](https://realisatieibds.nl/events/view/e6907cd1-d5e5-4c1c-bbdc-223ad3fffe56/werkgroep-federatieve-toegangsverlening-verwerkingsregisters-register-toegangsbeleid)

{{< /chapter/section >}}


{{< chapter/section title="Meer weten?" level="3">}}
Lees de [notulen](https://vng-realisatie.github.io/ftv/meedoen/werkgroep/reikwijdte-en-informatiemodellering/) voor een volledig overzicht van de discussie.


{{< /chapter/section >}}

