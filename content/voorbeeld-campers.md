---
type: 'chapter'
title: Voorbeeld milieuzone
weight: 20
---

{{< chapter/section title="Uit de praktijk - Campers in de milieuzone">}}

Niet elk voertuig mag een milieuzone inrijden. Of een voertuig toegang heeft, hangt af van de regels. 
Zo mogen bijvoorbeeld alleen dieselcampers van bewoners de milieuzone in, die van anderen niet. 
De gemeente gebruikt camera’s en databronnen om te controleren of een voertuig terecht toegang heeft.

{{< /chapter/section >}}

{{< chapter/section title="Wat gebeurt er?" level="3">}}

Camera’s registreren een kenteken bij de milieuzone. De gemeente vraagt vervolgens gegevens op bij:

- de Rijksdienst voor het Wegverkeer (RDW): welke categorie en emissieklasse heeft het voertuig en wat is het BSN van de kentekenhouder?
- de Rijksdienst voor Identiteitsgegevens (RvIG): in welke gemeente is de kentekenhouder ingeschreven?
  
De combinatie van de gegevens bepaalt of er een boete volgt.

{{< /chapter/section >}}

{{< chapter/section title="Wat zijn de toegangsregels?" level="3">}}

Federatieve Toegangsverlening (FTV) gaat over toegangsregels. In dit geval zijn dat bijvoorbeeld:

- Alleen gemeenten die een ‘Besluit milieuzones’ hebben aangenomen, mogen deze gegevens opvragen.
- Het opvragen bij RDW en RvIG mag alleen gebeuren vanaf een computer van zo'n gemeente.
- De woonplaats mag alleen worden opgevraagd als uit de categorie en emissieklasse blijkt dat het om een dieselcamper gaat.
- Persoonsgegevens mogen alleen worden opgevraagd als blijkt dat een boete uitgeschreven moet worden.
- Alle gegevens die niet nodig zijn voor het innen van een boete, moeten direct worden gewist.
- Er moet een logboek worden bijgehouden van alle opvragingen.

{{< /chapter/section >}}

{{< chapter/section title="Wat regelt FTV?" level="3">}}

Alle partijen, hier de gemeenten, RDW en RvIG, hebben eigen software voor gegevensuitwisseling. 
En dus ook eigen systemen om toegang te controleren. Die autonomie is belangrijk en blijft behouden. 
Tegelijkertijd is het niet efficiënt als elke organisatie zelf gaat uitzoeken hoe de regels ingebouwd en gecontroleerd moeten worden.  
FTV schrijft een methodiek voor waarbij de regels op een standaardmanier opgeschreven, beheerd en gelogd worden.
De verschillende systemen voeren de regels alleen uit. Ook dat gebeurt op een standaardmanier.

{{< /chapter/section >}}

{{< chapter/section title="De voordelen" level="3">}}

- **Schaalbaar**. Als een nieuwe gemeente aansluit, dan zijn de regels direct duidelijk en inzetbaar. Zonder hoge kosten en zonder impact op RDW of RvIG.
- **Flexibel**. Als de regels veranderen, bijvoorbeeld oudere campers op benzine gaan ook onder de regeling vallen, dan is een centrale
aanpassing voldoende.
- **Traceerbaar**. Als later navraag gedaan wordt over waarom een auto eerder wel of niet is beboet, dan is de historie van regels 
en gegevens beschikbaar als onderbouwing. Alles gebeurt volgens AVG en andere privacyrichtlijnen.
- **Leveranciersonafhankelijk**. Hetzelfde systeem is inzetbaar voor de uitwisseling met RDW en RvIG. Ontwikkelaars en beheerders hoeven maar met een systeem te leren werken.

{{< /chapter/section >}}

{{< chapter/nextprevious bg="bg-rhc-color-donkerbruin-50" nextlink="/ftv/voorbeeld-huurtoeslag" nexttitle="Voorbeeld huurtoeslag">}}
{{< /chapter/nextprevious >}}
