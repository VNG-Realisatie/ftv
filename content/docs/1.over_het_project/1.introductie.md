---
title: Introductie
type: docs
weight: 10
---

# {{< figure src="/images/ftv_logo.png" alt="logo" width="50" height="50" >}}Welkom

Dit is de site van het project Federatieve Toegangsverlening, afgekort FTV.

## Over FTV

> FTV stelt een **standaardmethodiek** voor om **toegang tot gegevens en functies** te regelen in een modern **federatief stelsel**.

Denk hierbij aan toegangsregels als: "_Inzage in het inkomen van een burger is toegestaan aan behandelaren van een lopende aanvraag huurtoeslag_".
Deze regel gaat over de uitwisseling tussen de Dienst Toeslagen en de Belastingsdienst, beide deelnemers aan het federatief datastelsel, en beide
partijen _en_ het stelsel spelen een rol in het toezicht houden op toegang. FTV beschrijft de technische standaard die toezicht uitvoerbaar, sterk en transparant maakt.

In [werkgebied](/docs/2.onderzoek/1.werkgebied) is het onderwerp preciezer omschreven, en in [doelstellingen](/docs/1.over_het_project/2.doelstellingen) is meer te lezen over de opdracht en uitvoeringscontext.

## Context

Toegangsverlening, ook wel autorisatie, is een van de technische stelselfuncties in het [Federatief Datastelsel (FDS)](https://federatief.datastelsel.nl/). Dit zijn ze allemaal:

![1.1stelselfuncties.png](/images/1.1stelselfuncties.png)

Toegangsverlening is een aanvulling op o.a. connectiviteit dat zorgt voor een veilige verbinding, en identificatie en authenticatie dat de identiteit van deelnemers
bepaalt en controleert. [Meer over de stelselfuncties](https://federatief.datastelsel.nl/kennisbank/stelselfuncties/).

## Status

Een onderzoek naar de status van toegangsverlening in [techniek](/docs/2.onderzoek/2.status_techniek) en bij de [Nederlandse overheid](/docs/2.onderzoek/2.status_nl_overheid)  is afgerond.
Daaruit is een [beschrijving van de methodiek](/docs/2.onderzoek/5.voorgestelde_oplossing) voortgekomen.

Op dit moment wordt er geschreven aan een [technische standaard](/standaard), en wordt er gebouwd aan een [referentie-implementatie](/docs/4.implementatie) en een proefopstelling.
Het project is ook actief op zoek naar pilotprojecten.

# Meedoen als...

**Product owner of projectmanager**. Wat komt er voor bronhouders, afnemers en andere stelselsdeelnemers kijken als het gaat om toegangsverlening bij deelname aan het FDS?

**Ontwikkelaar of architect**. Technische informatie over het bouwen van goede toegangsverlening bij gegevensuitwisseling in jouw software. Dit gaat zowel over beveiliging van de eigen gegevens als
het rechtmatig verkrijgen van gegevens van anderen.

## Contact

Praat mee over FTV op ons [Mattermost](https://digilab.overheid.nl/chat/digilab/channels/federatieve-toegangsverlening) kanaal, vindt de broncode op [Gitlab](https://gitlab.com/digilab.overheid.nl/ecosystem/ftv/federatieve-toegangsverlening), of neem direct contact op met de product owner [Marc de Boer](mailto:marc.deboer@vng.nl).
