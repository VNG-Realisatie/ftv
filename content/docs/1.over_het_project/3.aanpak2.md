---
Title: Plan van aanpak fase 2
weight: 30
---

# Plan van aanpak fase 2

## Inleiding

### Achtergrond

Dit plan geeft aan hoe het project FTV in 2025 invulling zal geven aan de projectdoelstellingen.

### Opdrachtgever

Het project is een vernieuwingsvoorstel van het GDI en wordt gefinancierd met een subsidie van BZK. 
De uitvoering wordt door VNG gedaan, met facilitering van Digilab.

## Doelstelling

### Doelstelling

> Stel een standaard voor toegangsverlening tot API voor. ([Zie hier meer details en scope](2.doelstellingen))

### Rationale

Uit de subsidieaanvraag:
> Een standaard techniek om toegang tot data via API’s te organiseren is een van de onderdelen van een set aan 
> standaarden die randvoorwaardelijk is voor technische interoperabiliteit tussen organisaties. 
> Er bestaat een grote diversiteit aan oplossingen waarmee toegang tot de data via API’s verkregen wordt. 
> Technische interoperabiliteit wordt bereikt met een uniforme methodiek, 
> welke naast technische interoperabiliteit ook beheerslastverlaging en verhoging van in controle zijn op 
> toegangsbeslissingen brengt.

## Resultaten fase 1
In fase 1 is het volgende bereikt:

Qua stakeholders:
-	Deze zijn in kaart gebracht
-	Er is contact gemaakt met de belangrijkste, uitleg gegeven over het project en de standaard
-	Er is een stuurgroep gevormd
-	Er is een werkgroep gevormd

Inventarisatie bij de Nederlandse overheid van:
-	Hoe toegang nu geregeld is
-	PBAC
-	Eerder gedane onderzoeken

Inventarisatie van de markt:
-	Beschikbare producten, open source en commercieel
-	Staat van zaken in Europees verband
- Andere initiatieven tot standaardisatie

## Aanpak, werkzaamheden en resultaten fase 2

Projectfase 2 zal de volgende doelen stellen, met de daarbij behorende werkzaamheden:
- **Een standaard voorstellen, door middel van:**
    - Het schrijven en openbaar publiceren van de voorgestelde standaard, in OAS formaat
    - Een of meerdere werkgroep periodiek bijeenbrengen voor co-creatie
    - Review rondes organiseren om inbreng op te halen bij stakeholders zoals: bronhouders, implementatiepartners, belangengroepen, Logius, GDI en meer.
    - Status verkrijgen, via architectuurtafels, en bij Logius via BOMOS 
- **Draagvlak** voor de standaard verkrijgen door: 
    - Steun te verkrijgen van gezaghebbende partijen
    - Een community op te zetten om voortgang en successen communiceren en en het gesprek te faciliteren
    - Twee grotere bijeenkomst te organiseren vanuit Digilab
- **Positionering** van de standaard, door aansluiting te maken en houden bij aanpalende projecten, zoals:
    - FDS 
    - FSC 
    - Logboek dataverwerkingen
    - Regie op gegevens
    - Internationale standaarden, zoals AuthZEN, IDSA en NEN
- **Bewijslast** te leveren van het nut en de haalbaarheid van de standaard door:
    - Een referentie-implementatie te maken en actief aan te bieden
    - Een proefopstelling te beschrijven en realiseren waarmee de praktische uitvoerbaarheid getoond wordt
    - Minstens twee pilot projecten te doen 
- **Implementatie faciliteren** door:
    - Ondersteuning te bieden aan projecten
    - Stappenplannen te bieden voor ontwerp, implementatie, test en uitrol van implementaties

Een stuurgroep zal periodiek bijeengeroepen worden om advies te vragen over de te lopen route.

## Randvoorwaarden en risico’s

### Inbedding in federatieve context
FTV zal op zichzelf staand minder tractie hebben dan in de juiste context. Toegangsverlening is bij de meeste registraties
en afnemers nu al geregeld, zij het met de nodige moeite en in sommige opzichten niet correct. Zonder de drijvende kracht
van IBDS en FDS zal adoptie waarschijnlijk achterblijven. Daarom is het cruciaal dat FTV meegenomen wordt in projecten
zoals PoC's. van FDS en vice versa.

Ook is aansluiting bij en wederzijdse medewerking van FSC en Logboek dataverwerkingen essentieel om een complete oplossing te bieden.

### Juridische en organisatorische context 
FTV zal een standaard en implementatierichtljnen bieden voor toegangsverlening, maar niet de regels zelf. 
Voor projecten kan een kip-ei situatie ontstaan: er moeten eerst duidelijk regels en afspraken bestaan voordat
deze geïmplementeerd kunnen worden, en er zal een implementatie moeten zijn om regels in kwijt te kunnen. 

De correcte volgorde is dat er eerst goede, gedragen, stelselafspraken zijn, die ook juridisch sluitend zijn, voordat
er zinvol federatieve toegangsverlening gerealiseerd kan worden.

### Complexiteit van techniek en samenwerking
Goede FTV vereist functioneren van de andere stelselfuncties, een complexe architectuur en een zeker niveau van samenwerking 
tussen de deelnemers aan het stelsel. Organisaties kunnen hier tegenop zien, en er bestaat de kans dat men besluit de status
quo te handhaven ('het gaat nu toch ook goed').

## Benodigde inzet en middelen
Het team van fase 1 zal aanblijven:
- Marc de Boer, product owner, 32 uur per week
- Gerard Juijn, ontwikkelaar, 36 uur per week
- Michiel Trimpe, architect, 32 uur per week

Daarnaast zal er uitgebreid worden met:
- Een developer, 32 uur per week
- Een communicatieadviseur, 24 uur per week
- Een strategisch adviseur, 8 uur per week

Hiervoor is dekking gevraagd via een subsidie van BZK

