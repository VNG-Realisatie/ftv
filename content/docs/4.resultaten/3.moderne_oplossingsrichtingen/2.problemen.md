---
weight: 20
bookCollapseSection: true
title: "Problemen"
---

# Problemen met de bestaande oplossingen

Onderstaand de grootste bezwaren die er tegen de huidige werkwijzes zijn op te voeren:

1. **Controle alleen door aanbieder.**
Traditioneel wordt toegangsverlening bepaald en gecontroleerd door de aanbieder.
Er wordt van tevoren per dienst per afnemer een contract gesloten.
Vervolgens vraagt de afnemer naar behoefte op, en toetst de aanbieder elke vraag aan het contract.

    Hier zitten nadelen aan:
   - Als er veel afnemers zijn, zijn er ook veel contracten. Die vragen veel beheerinspanning, van ICT en ook van juridische afdelingen.
   - De controleplicht ligt geheel bij de aanbieder. Dit is:
     - onevenredig veel werk
     - niet altijd praktisch uitvoerbaar, omdat toegang afhankelijk kan zijn van eigenschappen van de afnemer. 
   De aanbieder kan en wil niet op de hoogte zijn van details van elke afnemer.
     - niet per se rechtvaardig, omdat afnemers meestal meer baat hebben bij de dienst dan de aanbieders
     - niet altijd juridisch juist: de afnemer moet verantwoording afleggen aan een bestuursorgaan over verantwoord datagebruik, niet de aanbieder 

2. **Beperkte flexibiliteit.** 
De regels worden over het algemeen vastgelegd in code aan de aanbiederszijde. 
Aanpassingen van code vraagt relatief veel inspanning en doorlooptijd.

3. **Beperkte verifieerbaarheid.**
Regels die in code zijn vastgelegd, of regels die op een niet-gestandaardiseerde wijze zijn vastgelegd, zijn lastig te controleren. 
Ze zitten 'verstopt' in code die alleen ontwikkelaars kunnen inzien, of in bestanden die veel kennis vergen om te begrijpen.

4. **Beperkte standaardisatie.**
Omdat er geen breed gedragen standaardmethode is voor toegangsverlening hebben de meeste aanbieders een eigen methode gekozen, 
veelal ook zelf bedacht. Dat heeft voor de hand liggende nadelen: 
   - ieder doet het denk- en bouwwerk voor zich, dat kost tijd en geld
   - het kost meer moeite elkaar te begrijpen
   - afnemers moeten voor elke aanbieder weer zo goed als van voren af aan beginnen