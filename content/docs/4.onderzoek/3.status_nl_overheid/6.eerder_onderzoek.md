---
weight: 60
Title: Eerder onderzoek
---

# Eerder onderzoek

PBAC/EAM is niet nieuw, en er is al eerder onderzoek naar de inzet gedaan.

## RAWA

VNG heeft namens Common Ground in het project [ReferentieArchitectuur Werken met API's (RAWA)](https://vng-realisatie.github.io/RAWA/), de architectuurpatronen benoemd en in de GEMMA opgenomen. 
Daar zijn ABAC en PBAC genoemd, maar is toen niet een concrete keus voor een product of een standaard gemaakt.

Er is een proef gedaan samen met partner [SonicBee](https://www.sonicbee.eu/zero-trust-architecture-for-common-ground/) bij de gemeente Den Haag. 
Daar is de OPA PDP aangesloten op het OpenZaak systeem van Maykin.
Dit was een techniscbn geslaagde proef, de software is als geheel draaiende gekregen. Uitdagingen waren er ook:
- Schrijven en beheren van de policies bleek te complex om door de gemeente zelf uit te voeren
- Door policies ook de dataminimalisatie te laten doen ging werd er te veel data overgedragen van aanbieder naar afnemer, 
meer dan de bedoeling is vanuit AVG-wetgeving en praktisch uitvoerbaar is qua prestaties.

In een vervolgonderzoek onder de naam '[Zero Trust opschaalplan](/documents/Opschaalplan_Zero_Trust.pdf)' is naar oplossingen gekeken.

- Voor beheer is Styra DAS getest, de beheeromgeving die de leverancier van OPA onder commerciÃ«le licentie verkoopt.
Dat blijkt een goed product, dat functioneel tegemoetkomt aan de wensen. Policies blijven echter nog steeds even
lastig om te schrijven, en het begrijpen en bedienen van DAS vraagt technische kennis die veel gemeenten niet zullen hebben
- Dataminimalisatie is onderzocht door een eigen vorm van residual policies te ontwerpen. Dit is gelukt, maar vereist aanpassingen
aan aanbiederzijde, hetgeen in de praktijk nog veel voeten in de aarde zal hebben.

## Position paper PBAC

Het FDS heeft een eigen [position paper](https://federatief.datastelsel.nl/kennisbank/pbac/) geschreven om de opties van EAM te verkennen.
Hieruit is federatief PBAC naar voren gekomen als beste keus, min of meer de vorm die dit project als basis heeft gekozen.
Dit resultaat was mede de aanleiding voor project FTV.