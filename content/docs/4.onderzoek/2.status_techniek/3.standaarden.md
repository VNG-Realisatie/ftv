---
weight: 30
title: "Standaarden"
---

# Standaarden

In dit project zijn we op zoek naar een standaard die er voor zorgt dat de interoperabiliteit verbeterd
wordt en de leveranciersafhankelijkheid afneemt. Dat wil zeggen dat systemen die dezelfde standaard implementeren onderling
uitwisselbaar zijn, zonder significante aanpassingen aan de rest van het landschap. 
Daarvoor is het nodig dat de in- en uitgaande interfaces van een EAM-oplossing zijn bepaald.

De eerder beschreven regeltalen zijn geen complete standaarden voor de EAM-manier van werken,
maar beschrijven hooguit een deel van de PAP. Er zijn echter wel initiatieven om tot een complete te standaard te komen.
Dit zijn de belangrijkste

## OpenID

OpenID heeft een werkgroep opgericht onder de naam [AuthZEN](https://openid.net/wg/authzen/). 
Deze heeft inmiddels een definitie van de PEP/PDP interface-aangenomen, en deze is geïmplementeerd door een aantal
van de grote leveranciers van gateways en toegangsproducten. Daarmee is dit het enige project met concreet werkende implementaties van een 
open standaard. De groep werkt verder aan uitbreiding met de DPD/PIP interface.

## IDSA 

In het kader van de European data spaces werkt het [International Data Spaces Association](https://internationaldataspaces.org/) aan een standaard voor
uitwisselen, de [Dataspace Connector](https://international-data-spaces-association.github.io/DataspaceConnector/). Daarin zit ook stuk toegangsverlening, de [IDSA Usage Control Language](https://international-data-spaces-association.github.io/DataspaceConnector/Documentation/v5/UsageControl). 
Dit heeft nog geen tastbare resultaten opgeleverd.

## NEN

Tegelijk heeft NEN een begin gemaakt met een comité om ook aan standaardisatie van de Europese datastrategie te werken,
de [CEN-CENELEC JTC25](https://www.nen.nl/nieuws/data-verzamelen-opslaan-en-uitwisselen/nieuwe-europese-normalisatiegroep-voor-data-en-cloud-van-start/). Dit is nog in een vroeg stadium. 