---
weight: 50
bookCollapseSection: true
Title: Over het project
---

# Over het project

## De opdrachtgever, de GDI

![Logo van de GDI]({{< param baseDirectory >}}images/gdi.webp)

FTV is een initiatief van de [Generieke Digitale Infrastructuur (GDI)](https://www.digitaleoverheid.nl/mido/generieke-digitale-infrastructuur-gdi/). 
De GDI is een verzameling van afspraken, standaarden en voorzieningen die invulling geeft aan het [Meerjarenprogramma Infrastructuur Digitale Overheid (MIDO)](https://www.digitaleoverheid.nl/mido/).

De GDI bestaat uit 4 domeinen: toegang, interactie, gegevensuitwisseling en infrastructuur.
In de [domeinarchitectuur toegang](https://minbzk.github.io/gdi-toegang/content/views/Domeinarchitectuur%20toegang.html) is toegangsverlening, en daarmee dit project, benoemd als een van de gebieden waar behoefte bestaat aan betere standaardisering. Er bestaat nu een grote diversiteit aan oplossingen voor toegangsverlening. Dat geeft uitdagingen voor zowel afnemers als aanbieders. Vandaar de opdracht aan FTV: onderzoek en definieer een standaard werkwijze voor toegangsverlening.

### Standaarden boven voorzieningen

De domeinen van het GDI wordt opgebouwd uit bouwstenen. Er zijn 3 typen bouwsteen: afspraken(stelsels), standaarden en voorzieningen. Dit is ook de volgorde van werken:

- Bij voorkeur zijn generieke afspraken genoeg. 
- Als meer specifieke invulling nodig is, morden standaarden voorgeschreven. 
- En pas als de doelen daarmee nog niet worden bereikt, volgen voorzieningen.

FTV heeft als opdracht te kijken naar het tweede soort bouwsteen: standaarden. Het is daarom expliciet niet de bedoeling een voorziening te realiseren.

## De opdracht

![Tekening van man met laptop]({{< param baseDirectory >}}images/opdracht.png)

De precieze opdracht aan FTV is:

>  **Definieer een standaardmethodiek voor toegangsverlening tot API's**

De doelstellingen aan het project, en hoe een standaardmethodiek een oplossing voor de uitdagingen kan zijn, luiden als volgt:

> 1. **Verbeterde technische interoperabiliteit**. API's en hun afnemers zullen beter op elkaar aansluiten als ze dezelfde methodiek gebruiken.
> 2. **Verlaging van de beheerslast**. E&eacute;n enkele methodiek meerdere malen toepassen levert op termijn besparingen in ontwerp, realisatie en beheer.
> 3. **Verhoging van in controle zijn op toegangsbeslissingen**. Door beleid gestandaardiseerd te implementeren wordt het eenvoudiger de juiste toepassing
     ervan te verifiëren en te monitoren.
> 4. **Geeft richting aan het transitiepad naar de eindsituatie**. In de meerjarenvisie worden grote doelen gedefinieerd. Met een concrete invulling
     van een deel van de weg daarheen wordt de juiste richting ingezet naar die doelen.

Binnen dit gebied is de [scope](1.scope) verder afgebakend.

## De opdrachtnemer, team FTV

Subsidie voor dit project wordt verstrekt via het Ministerie van Binnenlandse zaken, en wordt uitgevoerd door [VNG Realisatie](https://vng.nl/artikelen/vng-realisatie). De mensen werken daarom voor VNG, maar met een 
landelijke opdracht. 

Voor praktische uitvoering en ondersteuning is aansluiting bij [Digilab](https://digilab.overheid.nl/) gevonden.

## De relatie met het Federatief Datastelsel

De toekomstvisie van gegevensuitwisseling binnen de overheid is gevat in de [Interbestuurlijke Datastrategie (IBDS)](https://www.digitaleoverheid.nl/interbestuurlijke-datastrategie/). Deze strategie wordt ingevuld in het [programma Realisatie IBDS](https://realisatieibds.nl/), en
daarvan is het Federatief Datastelsel (FDS) de technische invulling.
Toegang is op zijn beurt een van de technische [stelselfuncties](https://federatief.datastelsel.nl/kennisbank/stelselfuncties/) van het FDS. Dit zijn ze allemaal:

![1.1De stelselfuncties in het FDS]({{< param baseDirectory >}}images/1.1stelselfuncties.png)

FTV vervult dus een rol in het FDS. Daarnaast is FTV ook prima inzetbaar als werkzijze in andere stelsels en 
ook los van stelsels, bijvoorbeeld bij Zaakgericht Werken.

## Planning en status

* 1 juli 2024: Start project
* 1 oktober 2024: afronding onderzoek naar EAM methodieken
* 1 november 2024: start bouw OpenFTV
* 15 november 2024: afronding onderzoek naar de status van EAM bij de overheid
* 1 december 2024: start schrijven van de standaard
* 1 februari 2025: aansluiting bij AuthZEN
* 1 juni 2025:  AuthZEN NL GOV 1.0 naar consultatie
* 1 augustus: Logboek toegangsverlening naar consultatie
* 1 september: AuthZEN NL GOV 1.1 naar consultatie, met ‘nee, tenzij’
* 31 december: 1.0 in beheer bij Logius

Meer details staan in rapportages. De subsidies zijn (tot nu toe) in twee fases verstrekt, en de rapportages zijn daarom ook in die twee fases verdeeld. 
Fase 1 is in juli 2024 gestart met [fase 1](3.fase1), en afgerond op 1 april 2025.
[Fase 2](4.fase2) is aansluitend gestart en zal tot 31 december 2025 lopen.

