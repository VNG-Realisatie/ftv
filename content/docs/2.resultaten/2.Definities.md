---
Title: Definitie toegangsverlening
weight: 20
---

# Definities 

Voordat we verder gaan is het goed vast te stellen wat precies het onderwerp is; wat hetgene is waar we een standaard voor zoeken.

## Toegangsverlening

Toegangsverlening, of autorisatie, is in beginsel de vraag of iemand iets mag. 
De gangbare IT-terminologie hierbij is 'subject' voor 'iemand', en 'resource' voor 'iets'. 
Zie [lock/unlock documentatie](https://kadaster-labs.github.io/lock-unlock-docs/afscherming/autorisatie/) voor meer.

Het subject vaststellen is de taak van identificatie en authenticatie, en resulteert in de aanduiding van een persoon en/of rollen.
Of de toegang gekoppeld is aan een persoon, rol of allebei hangt af van de afspraak die er rondom een specifieke koppeling gemaakt is.

De resource is een breed begrip dat niet alleen naar bepaalde gegevens verwijst maar ook naar de handeling daarop. 
De term '[verwerken](https://www.autoriteitpersoonsgegevens.nl/themas/basis-avg/privacy-en-persoonsgegevens/verwerken-van-persoonsgegevens)' uit de AVG is een goede analogie. Hier valt naast bekijken ook verzamelen, vastleggen, wijzigen, doorsturen, verwijderen 
en nog veel meer onder.

In een klassieke API-uitwisseling stuurt de aanvrager het subject mee met de vraag aan de resource, en controleert de aanbieder
of de combinatie geldig is. De regels worden vastgelegd en gecontroleerd door de aanbieder. Dit vereist dat aanbieder en
afnemer dezelfde aanduiding gebruiken voor subject, dus dezelfde lijsten met personen en rollen.

In een federatief stelsel werkt dit net anders. Het subject heeft een wallet met daarin zogenaamde verifieerbare verklaringen, 
en de aanbieder kan deze verklaringen verifiÃ«ren bij een vertrouwde derde partij. De aanbieder hoeft het subject niet te kennen;
de verklaringen zijn voldoende om de toegang te bepalen. De verklaringen zijn in zekere zin de vervanging van de rol. 

## Toegangsregels

Toegangsregels beschrijven wat er mag. Deze regels zijn afgesproken tussen partijen in de vorm van een overeenkomst of contract.
In onze context hebben we het over regels die dusdanig concreet vastgesteld zijn dat ze geautomatiseerd kunnen worden toegepast.

We onderkenning hierbij de volgende [afschermingspatronen](https://kadaster-labs.github.io/lock-unlock-docs/afscherming/afschermingspatronen/):
1. Verticale subsets: het beperken van de attributen van een object. In termen van tabellen zijn dat de kolommen, de velden in een database. 
Een medewerker burgerzaken mag wel de adresgegevens zien, maar niet het inkomen.
2. Horizontale subsets: beperking op de objecten zelf, oftewel de rijen van een tabel of de records in een database.
Een gemeente mag alleen wijzigingen doorvoeren van burgers die in de eigen gemeente staan geregistreerd.
3. Richting: het beperken van de wijze van zoeken. Een baliemedewerker mag wel zoeken op compleet BSN, maar niet op naam.

We herkennen hierin een invulling van [dataminimalisatie](https://www.autoriteitpersoonsgegevens.nl/themas/basis-avg/avg-algemeen/de-avg-in-het-kort#:~:text=Dataminimalisatie), een van de basisprincipes van de AVG en doelstelling in de GDI.

## Verantwoordelijkheden

Evaluatie van toegangsregels vereist informatie die deels bij de afnemer, deels bij de aanbieder, en deels bij beide ligt.
In principe wordt zoveel mogelijk gedaan door de afnemer. 

## Logboek dataverwerkingen

In de context van gegevensuitwisseling onder overheidsregels komt er een factor bij, namelijk dat de afnemer moet weten en bijhouden
waaraan het recht van toegang ontleend is. 

> Wat staat daar in? 
> - doelbinding
> - grondslag
> - beleidsregels
