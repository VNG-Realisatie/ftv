---
weight: 50
bookCollapseSection: true
title: "Risico's"
---

# Risico's

Het voorstellen van een standaard en het verkrijgen van adoptie daarvan is niet eenvoudig. Hier de belangrijkste
risico's die we a prio zien.

1. **De behoefte wordt niet gedeeld.**
Nu zijn aanbiedende partijen vrij om toegangsverlening te implementeren zoals zij dat het beste achten, en hebben dat ook gedaan.
Het introduceren van een standaardmethode gaat hoe dan ook werk opleveren, zonder dat daar direct zichtbare verbeterde 
functionaliteit tegenover staat ('het werkt nu toch ook'). 

   Dit was ook het geval bij HaalCentraal: als koppelvlakstandaard is deze technisch duidelijk beter dan StUF of alleen REST, en toch
bleef de adoptie steken en is de ontwikkeling stilgelegd.


2. **Kosten bij afnemers.** 
Afnemers zoals gemeenten hoeven in de huidige werkwijze weinig te doen qua toegangsverlening. 
Het feit dat ze een API key hebben en de aanbieder daarbij geregisteerd heeft welke contracten daarbij
horen stelt ze verder vrij van verplichtingen. 
Er zullen straks aan gebruikers gekwaliceerde verklaringen gekoppeld moeten worden, en dat vraagt nieuwe inspanningen van beheer.
Ook zal er nieuwe functionaliteit aan software toegevoegd moeten worden om de verklaringen te gebruiken. 
Beide kosten geld.


3. **Weerstand tegen verlegging van verantwoordelijkheden**
Essentieel aan het aanleggen van een vertrouwensnetwerk is dat een deel van de toegangscontroles
worden verlegd van aanbieder naar afnemer. Dat kan aan beide kanten bezwaren opleveren:

   - Aanbieders (of eigenlijk bronhouders) geven daarmee een taak uit handen, en daarmee een stuk controle. Dat kan op weerstand stuiten.
   - Afnemers moeten meer verantwoording gaan afleggen. Ze zullen verplicht worden om gekwalificeerde verklaringen aan te vragen
  en het gebruik daarvan te implementeren, en daarmee een risico lopen als dat niet goed gebeurt. Er is een kans dat niet meegewerkt
  wordt om dat risico te vermijden.

