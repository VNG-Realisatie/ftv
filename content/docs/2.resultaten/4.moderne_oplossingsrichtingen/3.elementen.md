---
weight: 30
title: "Elementen van de oplossing"
---

# Elementen van de oplossingsrichting

We beschrijven hier de elementen van een moderne oplossingsrichting, en bekijken van elk of die tegemoet komt aan
de richtlijnen en/of de bezwaren.

### 1. Vertrouwensraamwerken
Een denkwijze die past bij de toekomstvisie en adresseren van de bezwaren is het concept van een vertrouwensraamwerk of trust framework.

Kern van een vertrouwensraamwerk is een set van afspraken waarin de rechten en plichten van aanbieders en afnemers is vastgelegd. 
Deze afspraken zijn de basis voor een vertrouwen, dat de plaats in kan nemen van strenge maatregelen vanuit wantrouwen.
Door in deze afspraken de verantwoordingsverplichting juist neer te leggen, kunnen aanbieders erop vertrouwen dat afnemers hun
rol genomen hebben in controles voordat een verwerkingsverzoek gedaan worden, hetgeen tegemoet komt aan bezwaar 1 (juridisch).

Een belangrijke rol hierin is weggelegd voor vertrouwde derde partijen. Deze partijen worden door de deelnemers van het netwerk
erkend als handelend vanuit het belang van het netwerk en voldoend aan voorwaarden die het netwerk aan ze stelt. 
Vertrouwde derde partijen geven certificaten uit, waarmee aanbieders de identiteit van afnemers kunnen controleren,
ook als ze de afnemer niet a priori kennen. In deze opzet is het niet nodig voor elke afnemer-aanbieder een vooraf 
vastgelegd contract te hebben. Dit scheelt in beheerslast bij schaalvergroting, en komt daarmee tegemoet aan bezwaar 2 (bewerkelijk).

Ook past het gebruik van verifieerbare verklaringen (richtlijn 3) in een vertrouwensraamwerk.
Een afnemer begeleidt zijn vragen met een set verklaringen, in een zogenaamde wallet. Deze verklaringen worden ook afgegeven door
een vertrouwde derde partij. Ook hier kan de aanbieder de verklaringen controleren
zonder de afnemer te kennen. Zoals een agent aan een rijbewijs kan controleren of iemand rijbevoegd is, zonder
de persoon te kennen. Ook dit komt tegemoet aan bezwaar 2 (bewerkelijk). 
Verifieerbare verklaringen maken al deel uit van eIDAS 2.0 in de vorm van de European Digital Identity (EDI) Wallet.
In Nederland moet het [EDI-stelsel NL](https://www.digitaleoverheid.nl/overzicht-van-alle-onderwerpen/identiteit/id-wallet/) daar invulling aan gaan geven.

Let op dat certificaten en verklaring niet hetzelfde zijn maar elkaar aanvullen. Certificaten gaan over controleerbare
identiteit, en verklaringen over bevoegdheid. Zoals op een rijbewijs de pasfoto enerzijds en de aantekening 'B' anderzijds.

### 2. Mens &egrave;n machineleesbare toegangsregels
Door toegangsregels vast te leggen in een gestandaardiseerd formaat buiten de applicatie-code 
wordt het makkelijker om het beleid aan te passen, omdat er geen applicatie-code aangepast hoeft te worden.

En door toegangsregels tegelijkertijd zodanig inzichtelijk te maken dat ze door niet-ontwikkelaars begrijpelijk en aanpasbaar zijn
wordt de flexibiliteit en verifieerbaarheid beter.

Deze regels komen daarmee tegemoet aan bezwaren 3 (flexibiliteit) en 4 (verifieerbaarheid).

### 3. Policy Based Access Control
[PBAC](/docs/5.architectuur/inventarisatie/standaarden/pbac) is een methodiek voor toegangsverlening die een aantal elementen combineert:
- Toegangsregels worden in aparte machine-uitvoerbare bestanden vastgelegd, dat tegemoet komt aan bezwaren 3 (flexibiliteit) en 4 (verifieerbaarheid) en richtlijn 4 (automatisering contractering).
- De context (locatie, tijd, etc.) kan worden gebruikt in toegangsregels, richtlijn 1 (contextuele toegangscontrole).

PBAC is in eerdere papers vergeleken (door [FDS](https://federatief.datastelsel.nl/kennisbank/pbac/#hoe-werkt-pbac-over-verschillende-organisaties-in-een-federatief-datastelsel) en door [GEMMA](https://www.gemmaonline.nl/wiki/WMA_RBAC_ABAC_en_PBAC)), en ook
concreet voorgesteld onder [GEMMA](https://www.gemmaonline.nl/wiki/WMA_Informatiearchitectuur). De conclusies daar onderschrijven we.

Let wel, PBAC is een methodiek en (nog) geen standaard. De invullingen die aan PBAC gegeven zijn vertonen weliswaar veel overeenkomsten, maar er is nog veel ruimte voor
eigen interpretatie. 

### 4. Een standaardmethodiek vastleggen en uitleggen
Bezwaar 5 wordt geadresseerd door een standaard geaccepteerd en geadopteerd te krijgen.

Aan richtlijn 2, het zero trust principe, zal in de implementatie zelf tegemoet gekomen moeten worden.