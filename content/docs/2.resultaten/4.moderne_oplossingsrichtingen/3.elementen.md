---
weight: 30
title: "Elementen van de oplossing"
---

# Elementen van de oplossingsrichting

We beschrijven hier de elementen van een moderne oplossingsrichting, en bekijken van elk of die tegemoet komt aan
de richtlijnen en/of nadelen.

### 1. Vertrouwensraamwerken
Een alternatieve methode van toegang regelen is een vertrouwensraamwerk of trust framework.

Hierbij wordt gebruik gemaakt van verifieerbare  verklaringen (richtlijn 3).
Een afnemer begeleidt zijn vragen met een set verklaringen, in een zogenaamde wallet. De aanbieder kan de verklaringen controleren
op echtheidskenmerken, zonder de afnemer te kennen. Zoals een agent aan een rijbewijs kan controleren of iemand rijbevoegd is, zonder
de persoon te kennen. Hierdoor is het niet langer noodzakelijk voor aanbieders om elke afnemer en elk contract te registeren. 
Het weten welke verklaringen bij een dienst nodig zijn is genoeg (nadeel 2, bewerkelijk).

Deel van een vertrouwensraamwerk is een set van afspraken waarin de rechten en plichten van aanbieders en afnemers is vastgelegd,
en bij deelname verklaren partijen zich daaraan te houden. Door in deze afspraken de verantwoordingsverplichting meer bij afnemers
te leggen, kunnen aanbieders vertrouwen dat dit gebeurd is, hetgeen tegemoet komt aan nadelen 1 (juridisch) en 2 (bewerkelijk). 
Dit alles op voorwaarde dat de gemaakte afspraken uitvoerbaar, rechtvaardig en juist zijn.

Verifieerbare verklaringen maken al deel uit van eIDAS 2.0 in de vorm van de European Digital Identity (EDI) Wallet.
In Nederland moet het [EDI-stelsel NL](https://www.digitaleoverheid.nl/overzicht-van-alle-onderwerpen/identiteit/id-wallet/) daar invulling aan gaan geven; hierin is nog veel onbekend.

### 2. Mens &egrave;n machineleesbare toegangsregels
Door toegangsregels vast te leggen in een gestandaardiseerd formaat dat door machines gelezen en uitgevoerd kan worden
wordt het makkelijker om het beleid aan te passen, omdat er geen applicatie-code aangepast hoeft te worden.

En door toegangsregels tegelijkertijd zodanig inzichtelijk te maken dat ze door niet-ontwikkelaars begrijpelijk en aanpasbaar zijn
wordt de flexibiliteit en verifieerbaarheid beter.

Deze regels komen daarmee tegemoet aan nadelen 3 (flexibiliteit) en 4 (verifieerbaarheid).

### 3. Policy Based Access Control
[PBAC](/docs/5.architectuur/inventarisatie/standaarden/pbac) is een methodiek voor toegangsverlening die een aantal elementen combineert:
- Toegangsregels worden in aparte machine-uitvoerbare bestanden vastgelegd, dat tegemoet komt aan nadelen 3 (flexibiliteit) en 4 (verifieerbaarheid) en richtlijn 4 (automatisering contractering).
- De context (locatie, tijd, etc.) kan worden gebruikt in toegangsregels, richtlijn 1 (contextuele toegangscontrole).

PBAC is in eerdere papers vergeleken (door [FDS](https://federatief.datastelsel.nl/kennisbank/pbac/#hoe-werkt-pbac-over-verschillende-organisaties-in-een-federatief-datastelsel) en door [GEMMA](https://www.gemmaonline.nl/wiki/WMA_RBAC_ABAC_en_PBAC)), en ook
concreet voorgesteld onder [GEMMA](https://www.gemmaonline.nl/wiki/WMA_Informatiearchitectuur). De conclusies daar onderschrijven we.

Let wel, PBAC is een methodiek en (nog) geen standaard. De invullingen die aan PBAC gegeven zijn vertonen weliswaar veel overeenkomsten, maar er is nog veel ruimte voor
eigen interpretatie. 

### 4. Een standaardmethodiek vastleggen en uitleggen
Nadeel 5 wordt geadresseerd door een standaard geaccepteerd en geadopteerd te krijgen.

Aan richtlijn 2, het zero trust principe, zal in de implementatie zelf tegemoet gekomen moeten worden.