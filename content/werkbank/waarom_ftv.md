---
title: 
weight: 20
---

# De voordelen van FTV

## Schaalbaar

Steeds meer organisaties delen steeds meer gegevens, ook over landsgrenzen heen. 
Bij elke uitwisseling komen weer nieuwe regels. 
De huidige methodes zoals rolgebaseerde rechten en in applicaties ingebouwde regels zijn bij de schaalvergroting niet meer hanteerbaar.

FTV werkt met gestandaardiseerde toegangsregels  die buiten de applicaties beheerd worden. 
Met FTV kunnen organisaties toegangsregels eenvoudig toepassen in groeiende samenwerkingen, over domeinen en systemen heen.


## Flexibel

Wetten en beleidsregels veranderen regelmatig. Dan moeten ook de toegangsregels worden aangepast.

Met FTV zijn die regels niet vastgelegd in de software. Ze kunnen eenvoudig aangepast worden, 
getest én goedgekeurd voordat ze ingaan. Zo blijft de toegang altijd up-to-date en betrouwbaar.

## Traceerbaar

Overheden moeten kunnen verantwoorden wie op welk moment toegang had tot welke gegevens. Dat is wettelijk verplicht.

FTV bevat een standaard die de werking en gegevens voor een goede toegangslogging beschrijft. 
Daarnaast bewaart FTV de volledige geschiedenis van toegangsregels. 
Zo kan altijd achterhaald worden welke regels op welk moment golden. 
Dit maakt verantwoording gemakkelijker, transparanter en betrouwbaarder.

## Leveranciersonafhankelijk

Organisaties kopen meestal de software voor toegangsverlening in. 
Soms ontstaat de wens of noodzaak om van leverancier te veranderen. 
Bijvoorbeeld door nieuwe eisen van de organisatie, gewijzigde voorwaarden bij de leverancier of veranderingen in de maatschappij en politiek.

FTV maakt zo’n overstap eenvoudiger omdat het erkende, open standaarden gebruikt. 
Deze standaarden zijn in beheer bij de overheid, waardoor continuïteit gegarandeerd is.
