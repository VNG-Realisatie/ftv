---
Title: Fase 2
type: 'chapter'
---
{{< chapter/section title="" >}}
# Fase 2
{{< /chapter/section >}}

{{< chapter/section title="Doelstellingen" >}}
Projectfase 2 heeft de volgende doelen met de daarbij behorende werkzaamheden:

**Een standaard voorstellen door middel van:**

  - Het schrijven en openbaar publiceren van de voorgestelde standaard in [OpenAPI Specification (OAS)](https://swagger.io/specification/)-formaat.
  -	Het periodiek bijeenbrengen van een werkgroep voor co-creatie.
  -	Het organiseren van reviewrondes om inbreng op te halen bij stakeholders zoals bronhouders, implementatiepartners, belangengroepen, Logius, Generieke Digitale Infrastructuur (GDI) en meer.
  - Het verkrijgen van status via architectuurtafels en bij Logius via Forum Standaardisatie.

**Draagvlak voor de standaard verkrijgen door:** 

  -	Steun te verkrijgen van gezaghebbende partijen.
  -	Een community op te zetten om voortgang en successen te communiceren en het gesprek te faciliteren.
  -	Twee grotere bijeenkomsten te organiseren vanuit DigiLab.

**Positionering van de standaard door:**

  - Aansluiting te maken en houden bij aanpalende projecten, zoals Federatief Datastelsel (FDS) met Federatieve Service Connectiviteit (FSC) en Logboek Dataverwerkingen (LDV) en internationale standaarden, zoals AuthZEN, IDSA, iShare en NEN.

**Bewijslast te leveren van het nut en de haalbaarheid van de standaard door:** 

  - Een referentie-implementatie te maken en actief aan te bieden.
  - Een proefopstelling te beschrijven en realiseren waarmee de praktische uitvoerbaarheid getoond wordt.
  - Minstens twee pilot projecten te doen.

**Implementatie faciliteren door:** 

  - Ondersteuning te bieden aan projecten.
  - Stappenplannen te bieden voor ontwerp, implementatie, test en uitrol van implementaties.

De governance over het project verloopt inhoudelijk en organisatorisch via Interbestuurlijke Datastrategie (BDS) en FDS.
{{< /chapter/section >}}

{{< chapter/section title="Randvoorwaarden en risico’s" >}}

### Inbedding in federatieve context

FTV zal op zichzelf staand minder tractie hebben dan in de juiste context. Toegangsverlening is bij de meeste registraties en afnemers nu al geregeld, zij het met de nodige moeite en in sommige opzichten niet correct. Zonder de drijvende kracht van IBDS en FDS zal de adoptie waarschijnlijk achterblijven. Daarom is het cruciaal dat FTV wordt meegenomen in projecten zoals de PoC’s van FDS.
Ook is aansluiting bij, en wederzijdse medewerking van, FSC en LDV essentieel om een complete oplossing te bieden.

### Juridische en organisatorische context

FTV biedt een standaard en implementatierichtlijnen voor toegangsverlening, maar stelt niet de regels zelf op. Voor projecten kan een ‘kip-ei’-situatie ontstaan: er moeten eerst duidelijke regels en afspraken zijn voordat deze geïmplementeerd kunnen worden, maar tegelijkertijd is er een implementatie nodig om die regels in onder te brengen.
Federatieve toegangsverlening kan pas zinvol worden gerealiseerd als er eerst goede, juridisch sluitende en breed gedragen stelselafspraken zijn.

### Complexiteit van techniek en samenwerking

Goede FTV vereist functioneren van de andere stelselfuncties, een complexe architectuur en een zeker niveau van samenwerking
tussen de deelnemers aan het stelsel. Organisaties kunnen hier tegenop zien en er bestaat de kans dat men besluit de status
quo te handhaven ('het gaat nu toch ook goed').

{{< /chapter/section >}}

{{< chapter/section title="Planning en status" >}}
{{< img-url "images/planningfase2.png" "planning" >}}
Fase 2 is op 1 april 2025 begonnen. Resultaten worden hier gedeeld.
{{< /chapter/section >}}



