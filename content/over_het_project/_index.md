---
Title: Over het project
type: 'chapter'
---
{{< chapter/header title="Over het project" bg="orange">}}
Het project Federatieve Toegangsverlening (FTV) richt zich op het ontwikkelen van een standaard werkwijze voor toegangsverlening bij het uitwisselen van gegevens tussen overheidsorganisaties. Het project is een initiatief van de Generieke Digitale Infrastructuur (GDI) en sluit aan op bredere programma’s zoals het Federatief Datastelsel (FDS) en de Interbestuurlijke Datastrategie (IBDS).
{{< /chapter/header >}}

{{< chapter/section title="Opdracht" >}}
De opdracht aan het project FTV is:

>  **Definieer een standaardmethodiek voor toegangsverlening tot API's**

{{< /chapter/section >}}

{{< chapter/section title="Doelstellingen" >}}
De doelstellingen van het project zijn:

1.	Ontwikkelen van een standaard voor toegangsverlening waarmee API’s en hun afnemers beter op elkaar aansluiten.
2.	Verminderen van de beheerslast door hergebruik van een uniforme techniek..
3.	De controle op toegangsbeslissingen verbeteren door beleid gestandaardiseerd te implementeren.
4.	Ondersteunen van het transitiepad van de generieke Digitale Infrastructuur.
{{< /chapter/section >}}

{{< chapter/section title="Scope" >}}
De opdracht voor het project is om een standaardmethodiek voor toegangsverlening tot API’s te definiëren, niet om software te bouwen. De focus ligt op toegangsverlening (autorisatie) en niet op identificatie, authenticatie of encryptie. De scope beperkt zich tot geautomatiseerde gegevensuitwisseling via API’s tussen systemen, met nadruk op toepassing binnen de Nederlandse overheid. [Lees meer over de afbakening van de scope van het project](scope).
{{< /chapter/section >}}

{{< chapter/section title="Uitvoering" >}}
Het Ministerie van Binnenlandse Zaken (MinBZK) verstrekt de subsidie voor het project.
[VNG Realisatie](https://vng.nl/artikelen/vng-realisatie) voert het project uit in opdracht van MinBZK.
Voor praktische uitvoering en ondersteuning werkt project FTV samen met [Digilab](https://digilab.overheid.nl/).
{{< /chapter/section >}}

{{< chapter/section title="Planning" >}}
Het project is opgedeeld in twee fases.

**Fase 1: juli 2024 – april 2025**

Fase 1 had als doel om de basis te leggen voor een standaardmethodiek voor toegangsverlening, door het in kaart brengen van stakeholders, bestaande oplossingen, moderne methodieken en het voorbereiden van fase 2.
Tijdens deze fase is onderzoek gedaan, gewerkt aan community vorming en is een eerste versie van de standaard en een referentie-implementatie ontwikkeld.
Fase 1 is afgerond met het besluit om aan te sluiten bij de OpenID AuthZEN-standaard en daar een Nederlands profiel (NL Gov) op te maken.

**Fase 2 april 2025 – december 2025**

In fase 2 richt het project zich op het voorstellen, uitwerken en positioneren van een standaard voor toegangsverlening via API’s. Daarbij hoort het ontwikkelen van een referentie-implementatie, het uitvoeren van pilots en het creëren van draagvlak binnen en buiten de overheid. Cruciale randvoorwaarden zijn samenwerking binnen de federatieve context (zoals met FDS en FSC), goede juridische afspraken en het overwinnen van de technische en organisatorische complexiteit.

{{< /chapter/section >}}

{{< chapter/section title="Tijdlijn" >}}
* 1 juli 2024: Start project
* 1 oktober 2024: afronding onderzoek naar EAM-methodieken
* 1 november 2024: start van de bouw van OpenFTV
* 15 november 2024: afronding onderzoek naar de status van EAM bij de overheid
* 1 december 2024: start schrijven van de standaard
* 1 februari 2025: aansluiting bij AuthZEN
* 1 juni 2025:  AuthZEN NL GOV 1.0 naar consultatie
* 1 augustus: Logboek toegangsverlening naar consultatie
* 1 september: AuthZEN NL GOV 1.1 naar consultatie, met ‘nee, tenzij’
* 31 december: 1.0 in beheer bij Logius

Meer weten? Lees de rapportages [fase 1](fase1) en [Fase 2](fase2)
{{< /chapter/section >}}

{{< chapter/section title="Relatie met andere projecten en programma’s" >}}
De toekomstvisie op gegevensuitwisseling binnen de overheid is vastgelegd in de [Interbestuurlijke Datastrategie (IBDS)](https://www.digitaleoverheid.nl/interbestuurlijke-datastrategie/) . Deze strategie wordt uitgevoerd via het [programma Realisatie IBDS](https://realisatieibds.nl/), waarvan het Federatief Datastelsel (FDS) de technische invulling is. Binnen het FDS is toegang een van de technische stelselfuncties.

FTV is een standaard binnen het FDS. Ook daarbuiten is FTV inzetbaar als werkwijze in andere stelsels en los van stelsels, bijvoorbeeld bij Zaakgericht Werken.
{{< /chapter/section >}}