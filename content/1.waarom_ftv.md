---
title: Waarom FTV?
weight: 20
---

# Waarom FTV?

## Schaalvergroting

Je organisatie wisselt steeds meer gegevens uit, met meer andere partijen, zowel publiek als privaat, en zowel
landelijk als in toenemende mate internationaal. Bij elke uitwisseling horen weer nieuwe regels. 
De huidige methodes zoals rolgebaseerde rechten en in applicaties ingebouwde regels zijn op deze schaal niet meer
hanteerbaar. 

FTV biedt een werkwijze waarbij toegangsregels gestandaardiseerd en buiten de applicaties beheerd worden.
Dit maakt overzichtelijk en gecentraliseerd beheer mogelijk.

## Flexibiliteit

Als regels veranderen, dan moet dat vlot en correct aangepast kunnen worden in de toegangsverlening. 
Door regels niet langer in broncode van applicaties op te nemen, wordt het mogelijk ze aan te passen, te testen en
uit te rollen als onderdeel van het beheerproces.

## Traceerbaarheid

Een belangrijke wettelijke verplichting in een vertrouwensnetwerk is om achteraf verantwoording te kunnen afleggen over genomen toegangsbeslissingen.
Deze verantwoording naar wederpartijen en de toezichthouder komt bovenop het logboek dataverwerkingen, dat verantwoording aan burgers aflegt.

FTV bevat een standaard die de werking en gegevens voor een goede logging beschrijft. Daarnaast is er historie van de regels, waarmee
altijd ingezien kan worden wat de regels waren.

## Leveranciersonafhankelijk

Software voor toegangsverlening maken organisaties over het algemeen niet zelf, die worden ingekocht. 
Door veranderende behoeften van de organisatie, veranderende voorwaarde van de aanbieder en maatschappelijke-politieke omstandigheden
kan het zijn dat je wil overstappen naar een andere leverancier. Als software volgens een erkende standaard werkt kan die wisseling
relatief eenvoudig zijn. 

De standaarden in FTV zijn open standaarden en in beheer bij de overheid, waardoor continu√Øteit gegarandeerd is. 